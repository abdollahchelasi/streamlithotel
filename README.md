# هتل ساحل طلایی قشم

هتل ساحل طلایی در 11 کیلومتری قشم است. این هتل قبل‌ها به ساحل سیمین یا پلاژ سیمین معروف بوده. هتل ساحل طلایی از همه نظر هتلی بی‌نظیر در قشم است و طیف گسترده‌ای از خدمات و امکانات را در اختیار مسافران قرار می‌دهد. ساحل اختصاصی هتل بسیار تمیز و خلوت است علاوه بر این‌ها مسافران می‌توانند لذت ماهیگیری را در اسکله‌ی تفریحی هتل تجربه کنند. هتل ساحل طلایی چند نوع واحد اقامتی دارد: سوئیت و اتاق معمولی،سوئیتهای وی آی پی، دوبلکس دوطبقه هم دارند. رستوران ساحلی دوطبقه با نمای رو به دریا و آلاچیق‌های چوبی کنار ساحل همواره برای مسافران خاطرات خوشی رقم زده. هتل ساحل طلایی در جاده‌ی ساحلی جنوبی و در کنار زیارتگاه شاه شهید واقع شده. این هتل کمتر از ۲۰ دقیقه با یکی از جاذبه‌های شگفت‌انگیز قشم فاصله دارد. دره‌ی ستاره‌ها با قدمتی دو میلیون ساله، یکی از جاذبه‌های طبیعی قشم است که صحبت از آن همیشه با داستان‌ها و گاهی خرافه‌های جالبی همراه بوده. اقامت در هتل ساحل طلایی و بازدید از این نقاط دیدنی می‌تواند بدل به یکی از بهترین تجربیات مسافران قشم شود
